Foglio illustrativo: informazioni per l’utilizzatore
Trelegy Ellipta 92 microgrammi/55 microgrammi/22 microgrammi polvere per inalazione, in 
contenitore monodose 
fluticasone furoato/umeclidinio/vilanterolo
Legga attentamente questo foglio prima di prendere questo medicinale perché contiene 
importanti informazioni per lei.
- Conservi questo foglio. Potrebbe aver bisogno di leggerlo di nuovo.
- Se ha qualsiasi dubbio, si rivolga al medico, al farmacista o all’infermiere.
- Questo medicinale è stato prescritto soltanto per lei. Non lo dia ad altre persone, anche se i sintomi della malattia sono uguali ai suoi, perché potrebbe essere pericoloso.
- Se si manifesta un qualsiasi effetto indesiderato, compresi quelli non elencati in questo foglio, si rivolga al medico, al farmacista o all’infermiere. Vedere paragrafo 4.
Contenuto di questo foglio
6. Contenuto della confezione e altre informazioni
Istruzioni passo-passo
1. Cos’è Trelegy Ellipta e a cosa serve
Che cos’è Trelegy Ellipta
Trelegy Ellipta contiene tre principi attivi denominati fluticasone furoato, umeclidinio bromuro e vilanterolo. Fluticasone furoato appartiene ad un gruppo di medicinali chiamati corticosteroidi, spesso chiamati semplicemente steroidi. Umeclidinio bromuroe vilanterolo appartengono ad un gruppo di medicinali chiamati broncodilatatori.
Per cosa viene usato Trelegy Ellipta
Trelegy Ellipta viene utilizzato per il trattamento della broncopneumopatia cronica ostruttiva (BPCO)
negli adulti. La BPCO è una condizione cronica caratterizzata da difficoltà respiratorie che tendono a peggiorare nel tempo.
Nella BPCO i muscoli che circondano le vie aeree si contraggono, rendendo difficoltosa la respirazione. Questo medicinale rilascia i muscoli nei polmoni, riducendo il gonfiore e l’irritazione nei piccoli spazi attraverso i quali passa l’aria, rendendo più facile l’entrata e l’uscita dell’aria dai polmoni. Quando utilizzato regolarmente, Trelegy Ellipta aiuta a controllare le difficoltà respiratorie e riduce gli effetti della BPCO nella vita di tutti i giorni.
Trelegy Ellipta deve essere utilizzato tutti i giorni e non soltanto quando si hanno 
problemi respiratori o altri sintomi della BPCO. Non deve essere utilizzato per alleviare 
un attacco improvviso di mancanza di respiro o di affanno.
Se si verifica questo tipo di attacco si deve utilizzare un inalatore ad azione rapida (come il salbutamolo). Contatti il medico se non ha un inalatore ad azione rapida.
2. Cosa deve sapere prima di usare Trelegy Ellipta
Non usare Trelegy Ellipta:
• Se è allergico a fluticasone furoato, umeclidinio, vilanterolo o ad uno qualsiasi degli altri componenti di questo medicinale (elencati nel paragrafo 6).
Avvertenze e precauzioni
Si rivolga al medico prima di utilizzare Trelegy Ellipta:
• se ha l’asma (Non usi Trelegy Ellipta per trattare l’asma)
• se ha problemi alcuore o di pressione sanguigna alta
• se ha problemi al fegato
• se ha la tubercolosi (TB) del polmone oppure qualsiasi infezione di lunga data o non 
trattata
• se ha un problema agli occhi chiamato glaucoma ad angolo stretto
• se ha un ingrossamento della prostata, difficoltà ad urinare o un blocco urinario
• se soffre di epilessia
• se ha problemi alla ghiandola tiroide
• se ha bassi livelli di potassio nel sangue
• se ha una storia di diabete
• se ha avuto problemi di visione offuscata o altri disturbi visivi
Si rivolga al medico se pensa che uno di questi casi la riguardi.
Difficoltà respiratorie immediate
Se immediatamente dopo aver utilizzato il suo inalatore Trelegy Ellipta ha senso di costrizione toracica, tosse, sibili o mancanza di respiro:
smetta di usare questo medicinale e cerchi assistenza medica immediata, poiché potrebbe 
avere una condizione grave denominata broncospasmo paradosso.
Problemi agli occhi durante il trattamento con Trelegy Ellipta
Se durante il trattamento con Trelegy Ellipta ha dolore agli occhi o disagio, temporaneo offuscamento della vista, aloni visivi o immagini colorate in associazione ad un arrossamento degli occhi:
smetta di usare questo medicinale e cerchi assistenza medica immediata, questi possono 
essere sintomi di un attacco acuto di glaucoma ad angolo stretto.
Infezione del polmone
Dal momento che utilizza questo medicinale per la BPCO può essere ad aumentato rischio di sviluppare un'infezione dei polmoni nota come polmonite. Vedere al paragrafo 4 “Possibili effetti indesiderati” per informazioni sui sintomi ai quali fare attenzione mentre si sta utilizzando questo medicinale.
Informi il medico al più presto se manifesta uno qualsiasi di questi sintomi.
Bambini e adolescenti
Questo medicinale non deve essere somministrato a bambini o adolescenti di età inferiore a 18 anni.
Altri medicinali e Trelegy Ellipta
Informi il medico o il farmacista se sta assumendo, ha recentemente assunto o potrebbe assumere qualsiasi altro medicinale. Se non è sicuro di cosa contenga il medicinale parli con il medico o il farmacista.
Alcuni medicinali possono influenzare l’attività di questo medicinale o rendere più probabile che si abbiano effetti indesiderati.
Questi includono:
• medicinali chiamati beta bloccanti (come il propranololo), per il trattamento della pressione sanguigna elevata o altri problemi cardiaci
• ketoconazolo o itraconazolo, per il trattamento delle infezioni fungine
• claritromicina o telitromicina, per il trattamento delle infezioni batteriche
• ritonavir o cobicistat, per il trattamento dell’infezione da HIV
• medicinali che diminuiscono i livelli di potassio nel sangue, come alcuni diuretici (compresse diuretiche) o alcuni medicinali per il trattamento della BPCO e dell’asma (come le metilxantine o gli steroidi)
• altri medicinali a lunga durata d’azione, simili a questo, che sono usati per il trattamento di problemi respiratori, ad es. tiotropio, indacaterolo. Non usi Trelegy Ellipta se sta già
utilizzando questi medicinali.
Informi il medico o il farmacista se sta assumendo uno di questi medicinali. Il medico potrebbe 
decidere di controllarla più attentamente se sta assumendo uno qualsiasi di questi medicinali poiché
possono aumentare gli effetti indesiderati di Trelegy Ellipta.
Gravidanza e allattamento
Se è in corso una gravidanza, o sta allattando con latte materno, se sospetta o sta pianificando una gravidanza chieda consiglio al medico prima di prendere questo medicinale. Non usi questo medicinale se è incinta a meno che il medico non le dica che può farlo.
Non è noto se i componenti di questo medicinale possano passare nel latte materno. Se sta allattando con latte materno, consulti il medico prima di usare Trelegy Ellipta. Non usi questo medicinale se sta allattando a meno che il medico non le dica che può farlo.
Guida di veicoli e utilizzo di macchinari
È improbabile che questo medicinale influenzi la capacità di guidare o di usare macchinari.
Trelegy Ellipta contiene lattosio
Se le è stata diagnosticata una intolleranza ad alcuni zuccheri, si rivolga al medico prima di usare questo medicinale.
3. Come usare Trelegy Ellipta
Usi questo medicinale seguendo sempre esattamente le istruzioni del medico. Se ha dubbi consulti il medico o il farmacista.
La dose raccomandata è una inalazione una volta al giorno, ogni giorno alla stessa ora. Deve inalare 
questo medicinale una sola volta al giorno perché l’effetto dura per 24 ore.
Non utilizzarne più di quanto il medico le abbia detto di fare.
Usi Trelegy Ellipta regolarmente
È molto importante che usi Trelegy Ellipta ogni giorno, secondo la prescrizione del medico. Questo la aiuterà ad essere libero da sintomi durante tutto il giorno e tutta la notte.
Trelegy Ellipta non deve essere usato per alleviare i sintomi di un improvviso attacco di mancanza 
di respiro o di respiro sibilante. Se si verifica questo tipo di attacco si deve utilizzare un inalatore ad 
azione rapida (come il salbutamolo).
Come usare l’inalatore
Vedere le “Istruzioni passo-passo” alla fine di questo foglio illustrativo per informazioni dettagliate.
Trelegy Ellipta è per uso inalatorio.
Una volta aperto il vassoio, Trelegy Ellipta è pronto per l’uso.
Se i sintomi non migliorano
Se i sintomi della BPCO (affanno, respiro sibilante, tosse) non migliorano o peggiorano, o se usa l'inalatore a rapida azione più spesso 
contatti il medico al più presto.
Se usa più Trelegy Ellipta di quanto deve
Se accidentalmente prende più medicinale di quanto il medico abbia prescritto, si rivolga al medico o al farmacista immediatamente per un consiglio, può aver bisogno di un controllo medico. Se è possibile mostri loro l’inalatore, la confezione o questo foglio illustrativo. Può notare che il cuore batte più velocemente del solito, potrebbe sentirsi instabile, avere disturbi visivi, secchezza della bocca o mal di testa.
Se dimentica di usare Trelegy Ellipta
Non inali una dose doppia per compensare la dimenticanza di una dose. È sufficiente inalare la 
dose successiva il giorno seguente all’ora consueta. Se diventa ansimante o senza fiato, utilizzi l’inalatore ad azione rapida (come il salbutamolo), quindi consulti il medico.
Se smette di usare Trelegy Ellipta
Utilizzi questo medicinale per il tempo raccomandato dal medico. Non smetta a meno che il medico non lo consigli, anche se si sente meglio; i suoi sintomi potrebbero peggiorare.
Se ha qualsiasi dubbio sull'uso di questo medicinale, si rivolga al medico, al farmacista o all'infermiere.
4. Possibili effetti indesiderati
Come tutti i medicinali, questo medicinale può causare effetti indesiderati sebbene non tutte le persone li manifestino.
Reazioni allergiche
Le reazioni allergiche a Trelegy Ellipta sono rare (possono riguardare fino ad 1 persona su 1.000).
Se dopo aver preso Trelegy Ellipta ha uno dei seguenti sintomi, smetta di usarlo e informi immediatamente il medico:
• Eruzione della pelle o rossore, orticaria
• gonfiore, talvolta al viso o alla bocca (angioedema)
• starnuti, tosse o difficoltà respiratorie
• improvvisa sensazione di debolezza o stordimento (possono portare a collasso o perdita di coscienza)
Difficoltà respiratorie immediate
Se la respirazione o il sibilo peggiorano subito dopo l’utilizzo di questo medicinale, smetta di usarlo 
e cerchi assistenza medica immediata.
Polmonite (infezione del polmone) nei pazienti con BPCO (effetto indesiderato comune)
Informi il medico se ha uno qualsiasi dei seguenti sintomi, usando Trelegy Ellipta – potrebbero essere 
sintomi di una infezione polmonare:
• febbre o brividi.
• aumento della produzione di muco, cambiamenti di colore del muco.
• aumento della tosse o aumento delle difficoltà respiratorie.
Altri effetti indesiderati
Comuni
(possono riguardare fino a 1 persona su 10)
• macchie in rilievo e dolenti in bocca o in gola causate da un’infezione fungina (candidiasi).
Sciacquare la bocca con acqua immediatamente dopo l’uso di Trelegy Ellipta può contribuire a prevenire questo effetto indesiderato
• infezione del naso, dei seni nasali o della gola
• infezione delle vie aeree superiori
• prurito, naso che cola o chiuso
• dolore nella parte posteriore della bocca e della gola
• infiammazione dei seni nasali
• infiammazione dei polmoni (bronchite)
• influenza
• raffreddore comune
• mal di testa
• tosse
• urinare con doloree frequentemente (possono essere segni di infezione del tratto urinario)
• dolore alle articolazioni
• mal di schiena
• costipazione.
Non comuni
(possono riguardare fino a 1 persona su 100)
• battito del cuore irregolare
• battito del cuore aumentato
• raucedine
• indebolimento delle ossa, che può causare fratture
• bocca secca
• alterazione del gusto
• visione offuscata
• aumento della pressione degli occhi
• dolore agli occhi.
Rari
(possono riguardare fino ad 1 persona su 1.000)
• reazioni allergiche (vedere sopra nella Sezione 4)
• difficoltà ad urinare (ritenzione urinaria)
• dolore o fastidio mentre si urina (disuria)
• sensazione di battito cardiaco (palpitazioni)
• ansia
• tremore
• spasmi muscolari
• alti livelli di glucosio nel sangue (iperglicemia)
Segnalazione degli effetti indesiderati
Se manifesta un qualsiasi effetto indesiderato, compresi quelli non elencati in questo foglio, si rivolga al medico, al farmacista o all’infermiere. Può inoltre segnalare gli effetti indesiderati direttamente tramite il sistema nazionale di segnalazione riportato nell’allegato V. Segnalando gli effetti indesiderati può contribuire a fornire maggiori informazioni sulla sicurezza di questo medicinale.
5. Come conservare Trelegy Ellipta
Tenere il medicinale fuori dalla vista e dalla portata dei bambini.
Non usi questo medicinale dopo la data di scadenza che è riportata sulla confezione, vassoio e inalatore dopo “SCAD.”. La data di scadenza si riferisce all'ultimo giorno di quel mese.
Non conservare a temperatura superiore ai 30°C.
Tenere l'inalatore all'interno del vassoio sigillato al fine di proteggere dall'umidità e rimuovere solo immediatamente prima del primo utilizzo. Una volta aperto il vassoio, l’inalatore può essere usato per
6 settimane, a partire dalla data di apertura del vassoio. Scrivere la data in cui l’inalatore deve essere gettato sull’etichetta nell’apposito spazio. La data deve essere aggiunta non appena l’inalatore è stato estratto dal vassoio.
Se conservato in frigorifero, lasciare l’inalatore a temperatura ambiente per almeno un'ora prima dell'uso.
Non getti alcun medicinale nell’acqua di scarico e nei rifiuti domestici. Chieda al farmacista come eliminare i medicinali che non utilizza più. Queste misure aiuteranno a proteggere l’ambiente.
6. Contenuto della confezione e altre informazioni
Cosa contiene Trelegy Ellipta
I principi attivi sono fluticasone furoato, umeclidinio bromuro e vilanterolo.
Ogni singola inalazione rilascia una dose (rilasciata dal boccaglio) di 92 microgrammi di fluticasone furoato, 65 microgrammi di umeclidinio bromuro equivalenti a 55 microgrammi di umeclidinio e
22 microgrammi di vilanterolo (come trifenatato).
Gli altri componenti sono lattosio monoidrato (vedere paragrafo 2 sotto la voce ‘Trelegy Ellipta contiene lattosio’) e magnesio stearato.
Descrizione dell’aspetto di Trelegy Ellipta e contenuto della confezione
Trelegy Ellipta è una polvere per inalazione, pre-dosata.
L’inalatore Ellipta è costituito da un corpo di plastica di colore grigio chiaro, un coperchio per il boccaglio di colore beige e un contatore di dosi. È confezionato in un vassoio di alluminio laminato con una copertura rimovibile. Il vassoio contiene una bustina di essiccante per ridurre l'umidità nella confezione.
I principi attivi sono presenti sotto forma di polvere bianca in strisce di blister separati all’interno dell’inalatore. Trelegy Ellipta è disponibile in confezioni da 1 inalatore contenente 14 o 30 dosi
(fornitura per 14 o 30 giorni) ed in confezioni multiple che contengono 90 (3 inalatori da 30) dosi
(fornitura per 90 giorni). È possibile che non tutte le confezioni siano commercializzate.
Titolare dell’autorizzazione all’immissione in commercio
GlaxoSmithKline Trading Services Limited
12 Riverwalk
Citywest Business Campus
Dublino 24
Irlanda
40
Produttore
Glaxo Wellcome Production
Zone Industrielle No.2,
23 Rue Lavoisier,
27000 Evreux,
Francia
Per ulteriori informazioni su questo medicinale, contatti il rappresentante locale del titolare dell’autorizzazione all’immissione in commercio:
België/Belgique/Belgien
GlaxoSmithKline Pharmaceuticals s.a./n.v.
Tél/Tel: + 32 (0) 10 85 52 00
Lietuva
UAB “BERLIN-CHEMIE MENARINI BALTIC”
Tel: + 370 52 691 947
lt@berlin-chemie.com
България
“Берлин-Хеми/А. менАрини БългАрия” EООД
Teл.: + 359 2 454 0950
bcsofia@berlin-chemie.com
Luxembourg/Luxemburg
GlaxoSmithKline Pharmaceuticals s.a./n.v.
Belgique/Belgien
Tél/Tel: + 32 (0) 10 85 52 00
Česká republika
GlaxoSmithKline, s.r.o.
Tel: + 420 222 001 111
cz.info@gsk.com
Magyarország
Berlin-Chemie/A. Menarini Kft.
Tel.: + 36 23501301
bc-hu@berlin-chemie.com
Danmark
GlaxoSmithKline Pharma A/S
Tlf: + 45 36 35 91 00
dk-info@gsk.com
Malta
GlaxoSmithKline Trading Services Limited
Tel: + 356 80065004
Deutschland
GlaxoSmithKline GmbH & Co. KG
Tel.: + 49 (0)89 36044 8701
produkt.info@gsk.com
Nederland
GlaxoSmithKline BV
Tel: + 31 (0)33 2081100
Eesti
OÜ Berlin-Chemie Menarini Eesti
Tel: + 372 667 5001
ee@berlin-chemie.com
Norge
GlaxoSmithKline AS
Tlf: + 47 22 70 20 00
Ελλάδα
Menarini Hellas A.E.
Τηλ: + 30 210 83161 11-13
Österreich
GlaxoSmithKline Pharma GmbH
Tel: + 43 (0)1 97075 0
at.info@gsk.com
España
GlaxoSmithKline, S.A.
Tel: + 34 900 202 700
es-ci@gsk.com
Polska
GSK Services Sp. z o.o.
Tel.: + 48 (0)22 576 9000
France
Laboratoire GlaxoSmithKline
Tél: + 33 (0)1 39 17 84 44
diam@gsk.com
Portugal
GlaxoSmithKline – Produtos Farmacêuticos, Lda.
Tel: + 351 21 412 95 00
FI.PT@gsk.com
Hrvatska
Berlin-Chemie Menarini Hrvatska d.o.o.
Tel: + 385 1 4821 361
office-croatia@berlin-chemie.com
Ireland
GlaxoSmithKline (Ireland) Limited
Tel: + 353 (0)1 4955000
Ísland
Vistor hf.
Sími: +354 535 7000
Italia
GlaxoSmithKline S.p.A.
Tel: + 39 (0)45 7741 111
Κύπρος
GlaxoSmithKline Trading Services Limited
Τηλ: + 357 80070017
Latvija
SIA Berlin-Chemie/Menarini Baltic
Tel: + 371 67103210
lv@berlin-chemie.com
România
GlaxoSmithKline Trading Services Limited
Tel: + 40 800672524
Slovenija
Berlin-Chemie / A. Menarini Distribution
Ljubljana d.o.o.
Tel: + 386 (0)1 300 2160
slovenia@berlin-chemie.com
Slovenská republika
Berlin-Chemie / A. Menarini Distribution
Slovakia s.r.o.
Tel: + 421 2 544 30 730
slovakia@berlin-chemie.com
Suomi/Finland
GlaxoSmithKline Oy
Puh/Tel: + 358 (0)10 30 30 30
Sverige
GlaxoSmithKline AB
Tel: + 46 (0)8 638 93 00
info.produkt@gsk.com
United Kingdom (Northern Ireland)
GlaxoSmithKline Trading Services Limited
Tel: + 44 (0)800 221441
customercontactuk@gsk.com
Questo foglio illustrativo è stato aggiornato in
Altre fonti d’informazione
Informazioni più dettagliate su questo medicinale sono disponibili sul sito web dell’Agenzia europea dei medicinali, http://www.ema.europa.eu.
Istruzioni passo-passo
Che cosa è l’inalatore?
Quando usa Trelegy Ellipta per la prima volta, non vi è necessità di controllare che l’inalatore funzioni correttamente; l’inalatore contiene confezioni pre-dosate ed è pronto per l’uso immediato.
La sua confezione di Trelegy Ellipta contiene
Coperchio del vassoio
Inalatore
Deumidifica nte
Vassoio confezione
Questo foglio
L’inalatore è confezionato in un vassoio. Non apra il vassoio fino a quando non è pronto ad inalare 
la dose del medicinale. Quando è pronto per utilizzare l’inalatore, rimuova il coperchio per aprire il 
vassoio. Il vassoio contiene una bustina deumidificante per ridurre l’umidità. Getti via questa bustina deumidificante, senza aprirla, ingerirla o inalarla.
Deumidificante
Quando l’inalatore viene estratto dal suo vassoio sigillato, sarà nella posizione “chiuso”. Non aprire 
l’inalatore fino a quando non è pronto ad inalare una dose di medicinale. Scrivere la data di
“Eliminare entro” sull’etichetta e sulla confezione dell’inalatore nello spazio apposito. La data di
“Eliminare entro” è 6 settimane dalla data di apertura del vassoio. Dopo questa data l’inalatore non 
deve più essere usato. Il vassoio può essere eliminato dopo la prima apertura.
Se conservato in frigorifero, lasciare che l’inalatore ritorni a temperatura ambiente per almeno un’ora prima dell’uso.
Le istruzioni passo-passo riportate di seguito per l’inalatore Ellipta possono essere usate sia per la confezione da 30 dosi (fornitura per 30 giorni) sia per quella da 14 dosi (fornitura per 14 giorni).
1. Leggere di seguito prima di iniziare
Se il coperchio dell’inalatore viene aperto e chiuso senza che venga inalato il medicinale, la dose 
sarà perduta.
La dose mancata sarà tenuta saldamente dentro l’inalatore, ma non sarà più disponibile per essere inalata.
Non è possibile assumere accidentalmente medicinale in più o una doppia dose in un’unica inalazione.
Contadosi
Questo mostra quante dosi di medicinale sono rimaste all’interno dell’inalatore.
Prima che venga usato, l’inalatore 
mostra esattamente 30 dosi.
Ogni volta che il coperchio viene aperto, il contadosi va indietro di una unità.
Quando rimangono meno di 10 dosi, la 
metà del contatore diventa rossa.
Dopo l’uso dell’ultima dose, la metà del 
contadosi rimane rossa e viene 
mostrato il numero 0. Ora l’inalatore è 
vuoto.
A questo punto, se viene aperto il coperchio, il contatore diventa da mezzo rosso a tutto rosso.
Coperchio
Ogni volta che viene aperto, si prepara una dose di medicinale
Per l’inalatore da 14 dosi, anche in questo caso il contatore diventerà mezzo rosso quando rimangono meno di 10 dosi e rimarrà mezzo rosso, mostrando il numero 0, dopo l’uso dell’ultima dose.
Se viene nuovamente aperto il coperchio il contatore diventerà tutto rosso.
2. Preparare una dose
Aspettare ad aprire il coperchio fino a quando non è pronto ad assumere la dose.
Non agitare l'inalatore.
• Far scorrere il coperchio verso il basso finché non si sente un 'click'.
Boccaglio
Prese d’aria
“Click”
Il medicinale è ora pronto per essere inalato.
Il contadosi scala il conto delle dosi di 1 unità per conferma.
• Se il contadosi non scala il conto delle dosi quando si sente il 'click', l'inalatore non 
rilascerà il medicinale. Riportarlo al farmacista per un consiglio.
• Non agitare, in nessun momento, l’inalatore.
3. Inalare il medicinale
• Con l'inalatore lontano dalla bocca espirare fino a che possibile.
Non espirare nell’inalatore.
• Mettere il boccaglio tra le labbra e chiudere le labbra fermamente intorno ad esso.
Non ostruire le prese d'aria con le dita.
Le labbra si adattano alla 
forma sagomata del boccaglio 
per l’inalazione.
Non ostruire le prese d'aria 
con le dita.
• Inspirare a lungo con la bocca, in modo costante e profondamente. Trattenere questo respiro il più a lungo possibile (almeno 3-4 secondi).
• Rimuovere l'inalatore dalla bocca.
• Espirare lentamente e delicatamente.
Il medicinale o il suo gusto potrebbero non essere avvertiti, anche quando si utilizza 
correttamente l'inalatore.
Se si desidera pulire il boccaglio, usare un panno asciutto, prima di chiudere il coperchio.
4. Chiudere l’inalatore e risciacquare la bocca
• Far scorrere il coperchio verso l'alto fino in fondo per coprire il boccaglio.
• Sciacquare la bocca con acqua dopo aver utilizzato l'inalatore, non deglutire.
In questo modo sarà minore la probabilità di sviluppare effetti indesiderati come dolore alla bocca o alla gola.